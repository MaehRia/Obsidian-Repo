Ասույթների հաշվում մենք գործ ունեինք պատմողական տիպի պնդումների հետ, որոնք ընդունում էին ճիշտ կամ սխալ արժեքներ։ Սակայն շատ են պնդումները, որոնք պարունակում են փոփոխականներ և փոփոխականների ֆիքսված արժեքների դեպքում վերածվում են ճիշտ կամ սխալ ասույթներ։ Այդպիսի պնդումներն անանում են **պրեդիկատներ**, իսկ այն բազմությունները, որտեղից արժեքներ է ընդունում x փոփոխականը՝ **պրեդիկատի որոշման տիրույթ**։

#### Օրինակ՝ 

$P(x): x^2 = -1, x \in R$
P(x)-ը սխալ է x-ի $\forall$ իրական արժեքի դեպքում 

$Q(x): x + 2 = 4, x \in R$
Q(x)-ը ճիշտ է, երբ x = 2, սխալ մնացած դեպքերում

$R(x): -1 \le sinx \le 1, x \in R$ 
R(x)-y ճիշտ է x-ի $\forall$ իրական արժեքի դեպքում 

$T(x,y): x+y=7, (x,y) \in R^2$ 
T(x, y)-ը ճիշտ է օրինակ՝ (1, 6), (2, 5) արժեքների դեպքում, սխալ է  (1, 7) զույգի դեպքում։

---- 
**Սահամնում։** Մեկ փոփոխական պարունակող պրեդիկատին անվանում են **մի տեղանոց պրեդիկատ**։ Երկու փոփոխական պարունակող պրեդիկատին՝ **երկտեղանող պրեդիկատ** և այլն, n փոփոխական պարոնակող պրեդիկատին՝ **n տեղանոց պրեդիկատ**։

**Սահմանում։** Պրեդիկատին **ճշմարտության տիրույթ** է կոչվում պրեդիկատի որոշման տիրույթի բոլոր այն տարրերի բազմությունը, որոնց դեպքում պրեդիկատը վեր է ածվում ճիշտ ասույթի։ Այն նշանակվում է **T**-ով։

**Սահմանում։** $A(x), x \in X \text{ և } B(x), x \in X$ պրեդիկատները կոչվում են **համարժեք**, եթե նրանց ճշմարտության տիրույթնները հավասար են։ Եթե $A(x)$ պրեդիկատը համարժեք է $B(x)$-ին, ապա կգրենք $A(x) \sim B(x)$։

#### Օրինակ՝

$A(x): x$ բնական թիվը բաժանվում է 3-ի,
$B(x): x$ բնական թվի թվանշանների գումարը բաժանվում է 3-ի 

Ակնհայտ է, որ $A(x)\sim B(x)$

Ինչպես ասույթների , այնպես էլ պրեդիկատների հետ կարելի է կատարել տրամաբանական գործողություններ։

### Պրեդիկատի ժխտում 

$A(x), x \in X$ պրեդիկատի ժխտում կողվում է ոչ $A(x), x \in X$ տեսքի պրեդիկատը, որը ճիշտ է x-ի այն և միայն այն արժեքների դեպքում, որոնց դեպքում սխալ է $A(x), x \in X$ պրեդիկատը։ Այն նշանակվում է $\overline{A(x)}: x, x \in X$-ով ։ Ակնհայտ է, որ նրա ճշմարտության տիրույթն է՝ $T_A = x\backslash T_A = \overline{T_A}$ , որտեղ $T_A \text{-ն } A(x), x \in X$ պրեդիկատի որոշման տիրույթն է։

### Պրեդիկատի դիզունկցիա 

Միևնույն որոշման տիրույթով $A(x), x \in X \text{և } B(x),x \in X$ պրեդիկատների դիզունկցիա է կոչվում $A(x) \text{կամ } B(x), x \in X$ տեսքի պրեդիկատը, որը ընդունում է ճիշտ արժեք այն բոլոր $x \in X$ տարրերի դեպքում, որոնց դեպքում ճիշտ է կամ $A(x), x \in X \text{կամ } B(x), x \in X$  պրեդիկատը, և ընդունում է սխալ արժեք բոլոր այն $x \in X$ տարրերի դեպքում, որոնց դեպքում սխալ է և $A(x), x \in X \text{և } B(x), x \in X$։ Նշանակում ենք $A(x)\cup B(x), x \in X$։ $A(x) \lor B(x), x \in X$ ճշմարտության տիրույթ է՝ $T_{A\lor B} = T_A \cup T_B$ ։

### Պրեդիկատի կոնյուկցիա

Միևնույն որոշման տիրույթով $A(x), x \in X \text{և }B(x), x\in X$ պրեդիկատների կոնյուկցիաէ կոչվում $A(x) \text{և } B(x), x\in X$ տեսքի պրեդիկատը, որը ընդունում է ճիշտ արժեք այն և միայն այն $x \in X$ տարրերի դեպքում որոնց դեպքում ճիշտ է $\text{և } A(x), x \in X, \text{և }B(x),x \in X$։ $A(x) \land B(x)$ 
Ակնհայտ է, որ $A(x),x \in X \text{և } B(x),x \in X$ ճշմարտության տիրույթն է՝ $T_{A\land B} = T_A \cap T_B$ ։

### Պրեդիկատի իմպլիկացիա

Միևնույն որոշման տիրույթով $A(x), x \in X$ և $B(x), x\in X$ պրեդիկատների իմպլիկացիա է կոչվում $\text{եթե }A(x) \text{ ապա }B(x),x\in X$ տեսքի պրեդիկատը, որն ընդունում է սծալ արժեք այն և միայն այն դեպքում, երբ ճիշտ է $A(x),x \in X$ և սխալ է $B(x), x\in X$ պրեդիկատը։ նշ. $A(x) \rightarrow B(x), x\in X$։ Իմպլիկացիան կլինի սխալ $T_A \cap \overline{T_B}$ դեպքում => $T_A\rightarrow_B = T_A \cup T_B$, երբ $x \in \overline{T_A \cup T_B}$ ։

#### Օրինակ՝

Եթե $A(x): x \vdots 5 \text{և } B(x): x \vdots 2$, որտեղ $x \in \{ 10, 15, 18, 20, 23, 24, 25, 31\} = X, \text{ապա } T_A = \{ 10, 15 20, 25\}, T_B = \{ 10, 18, 20, 24 \},$

$T_\bar{A} = X \backslash T_A = \{ 18, 23, 24, 31\}$

$T_{A\lor B} = T_A \cup T_B = \{ 10, 15, 18, 20, 24, 25\}$ 

$T_{A\land B} = T_A \cap T_B = \{ 10, 20\}$

$T_{A\rightarrow B} = \overline{T_A} \cup T_B = \{10, 18, 20, 23, 24, 31\}$ 

Եթե $A(x) \rightarrow B(x), x\in X$ ճիշտ է $\forall x\in X$-ի համար, ապա ասում ենք, որ $B(x)$-ն անհրաժեշտ պայման է $A(x)$-ի համար, իսկ $A(x)$-ը բավարար պայման է $B(x)$-ի համար։

#### Օրինակ՝

Ինչպես գիտենք «Եթե x $\vdots$ 9, ապա x $\vdots \ 3 , x \in N$» ճիշտ է $\forall x \in N$-ի համար => կարելի է ձևակերպել հետևյալ կերպ։

«որպեսզի x $\vdots$ 9, անհրաժեշտ է x $\vdots$ 3» կամ

«որպեսզի x $\vdots$ 9, բավարար է x $\vdots$ 9»

Եթե ճշմարիտ են և ողիղ՝ $A(x)\rightarrow B(x), x\in X$, և հակադարձ՝ $B(x)\rightarrow A(x), x \in X$ պնդումները, ապա գրում ենք $A(x)\iff B(x), x\in X$ և կարդում ենք ՝ «$A(x)$ այն և միայն այն դեպքում, երբ $B(x)$» կամ «որպեսզի $A(x)$ անհրաժեշտ և բավարար է $B(x)$» ։

**Օրինակ՝** «Բնական թիվը բաժանվում է 5-ի այն և միայն այն դեպքում, երբ թվի վերջին թվանշանը 5 է կամ 0» կամ «որպեսզի բնական թիվը բաժանվի 5-ի վրա անհրաժեշտ է և բավարար, որ նրա վերջին թվանշանը լինի 5 կամ 0»։

Նկատենք, որ եթե $A(x)\iff B(x), x\in X$ պրեդիկատը ճիշտ է $\forall x\in X-ի համար, ապա $T_A = T_B \text{ և } A(x) \sim B(x)$ ։ 