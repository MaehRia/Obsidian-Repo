## Վեկտորի գաղափարը

>[!info] Սահմանում 1.
>Տարածության $\forall$ A և B կետերի կարգավորված զույգը որոշում է ուղղություն ունեցող հատված, որը մենք կանվանենք վեկտոր և կնշանակենք $\overrightarrow{AB}$-ով։ A-ն կոչվում է վեկտորի սկիզբ, իսկ B-ն վերջ։ Վեկտորը կարող ենք նշանակել նաև մեկ տառով $\overrightarrow{a}$։

Եթե վեկտորի սկիզբը և վերջը համընկնում են, ապա այն կանվանենք զրոյական վեկտոր և կնշանակենք $\overrightarrow{0}$-ով։

$\overrightarrow{AB}$ ոչ զրոյական վեկտորի երկարություն կամ մոդուլ կոչվում է AB հատվածի երկարությունը: Նշ․ |$\overrightarrow{AB}$|, ինչպես նաև |$\overrightarrow{0}$| = 0:

2 ոչ զրոյական վեկտորներ կողվում են համագիծ, եթե նրանք զուգահեռ են միևնույն ուղղին։ Քանի որ զրոյական վեկտորը չունի որոշակի ուղղություն, այդ պատճաառով կհամարենք, որ այն համագիծ է ցանկացած վեկտորի։

$\overrightarrow{a}$ = $\overrightarrow{b}$, եթե․
1) դրանց երկարությունները հավասար են
2) համագիծ են
3) ունեն միևնույն ուղղությունը

> [!info] 
>  Վեկտորի հավասարության սահմանումից հետևոմ է, որ տարածության $\forall$ կետից կարելի է տեղադրել տրված վեկտորին հավասար վեկտոր, ընդ որում միակը։

Այդ կապակցությամբ երկրաչափության մեջ ուսումնասիրվող վեկտորները կոչվում են ==ազատ==։ Մեխանիկայում և ֆիզիկայում, բացի այդ վեկտորներից, դիտարկվում են նաև ==կապված վեկտորներ==, որոնք համարվում են հավասար, եթե․
1) դրանց երկարությունները հավասար են
2) համագիծ են
3) ունեն միևնույն ուղղությունը
4) կիրառված են միևնույն կետից

Վեկտորները կոչվում են համահարթ, եթե դրանք զուգահեռ են միևնույն հարթությանը։ 

## Գծային գործողություններ վեկտորների հետ

Գծային գործողություններ կոչվում են վեկտորների գումարման, հանման և վեկտորը թվով բազմապատկման գործողությունները։

## Վեկտորների գումարում

> [!note] 
> Սահմանենք կամայական երկու $\overrightarrow{a}$ և $\overrightarrow{b}$  վեկտորների գումարման 2 եղանակ՝ եռանկյան և զուգահեռագծի մեթոդները․


1) Եռանկյան մեթոդ
Որևէ Օ կետից տեղադրենք $\overrightarrow{OA}$ վեկտորը՝ հավասար $\overrightarrow{a}$-ին։ Այնուհետև A կետից տեղադրենք $\overrightarrow{AB}$ վեկտորը՝ հավասար $\overrightarrow{b}$-ին։ $\overrightarrow{OB}$ վեկտորը կոչվում է $\overrightarrow{a}$ և $\overrightarrow{b}$ վեկտորների գումար(նկ․ 2)։
$$\overrightarrow{OA} = \overrightarrow{a} + \overrightarrow{b}$$
2) Զուգահեռագծի մեթոդ
Օ կետից տեղադրենք $\overrightarrow{OA}$ = $\overrightarrow{a}$ և $\overrightarrow{OB}$ = $\overrightarrow{b}$ վեկտորները։ Տանենք $\overrightarrow{OA}$ և $\overrightarrow{OB}$ վեկտորներին զոգահեռ վեկտորներ, կառուցելով OACB զուգահեռագիծը։ O  կետից ելնող անկյունագիծը կլինի 2 վեկտորների գումարը։ (նկ․3)

$$\overrightarrow{OC} = \overrightarrow{a} + \overrightarrow{b}$$

![[Pasted image 20240912202035.png]]

##### Հատկություններ

1. տեղափոխական հատկություն
   $$\overrightarrow{a} + \overrightarrow{b} = \overrightarrow{b} + \overrightarrow{a}$$
2. զուգորդական հատկություն
   $$(\overrightarrow{a} + \overrightarrow{b}) + \overrightarrow{c} = \overrightarrow{a} + (\overrightarrow{b} + \overrightarrow{c})$$
##### Մի քանի վեկտորների գումարում

Նախ՝ առաջին վեկտորը գումարվում է երկրորդին, այնուհետև դրանց գումարը՝ երրորդ վեկտորին և այլն։ Պարզ է, որ մի քանի վեկտորների գումարը կախում չունի այն բանից, թե ինչ հերթականությամբ են նրանք գումարվում։ 
## Վեկտորների հանում

> [!info] Սահմանում
> $\overrightarrow{a}$ և $\overrightarrow{b}$ վեկտորների տարբերություն է կոչվում այն վեկտորը, որի գումարը $\overrightarrow{b}$ վեկտորի հետ հավասար է $\overrightarrow{a}$ վեկտորին։

Կառուցում․ Որևէ Օ կետից տեղադրենք $\overrightarrow{a}$-ին և $\overrightarrow{b}$-ին հավասար $\overrightarrow{OA}$ և $\overrightarrow{OB}$ վեկտորները: Այդ դեպքում. $\overrightarrow{BA}$ = $\overrightarrow{a}$ - $\overrightarrow{b}$ (նկ․4)

![[Pasted image 20240914182946.png]]

## Վեկտորի բազմապատկումը թվով

Ենթ․ տրված է $\overrightarrow{a} \neq \overrightarrow{0}$ վեկտորը, $\lambda \neq 0$ թիվը։ 
$\lambda$ թվի և $\overrightarrow{a}$ վեկտորի արտադրյալը կոչվում է $\lambda$$\overrightarrow{a}$ վեկտորը, որը համագիծ է $\overrightarrow{a}$ վեկտորին, երկարությունը հավասար է |$\lambda$||$\overrightarrow{a}$| թվին։ Ունի $\overrightarrow{a}$ վեկտորի ուղղությունը, եթե $\lambda$ > 0 և հակառակ ուղղությունը, եթե $\lambda$ < 0։ 

Եթե
$$
\left[
\begin{aligned}
\lambda = 0 \\
\overrightarrow{a} = 0 
\end{aligned}
\right.
$$
ապա արտադրյալը կհամարենք հավասար զրոյական վեկտորի։

##### Հատկություններ
$\overrightarrow{a}$, $\overrightarrow{b}$ - վեկտորներ
$\alpha$, $\beta$ - թվեր

1. ($\alpha$$\beta$)$\overrightarrow{a}$ = $\alpha$($\beta$$\overrightarrow{a}$) (զուգորդական հատկություն)
2. $\alpha$($\overrightarrow{a}$ + $\overrightarrow{b}$) = $\alpha$$\overrightarrow{a}$ + $\alpha$$\overrightarrow{b}$ (բաշխական հատկություն)
3. ($\alpha$ + $\beta$)$\overrightarrow{a}$ = $\alpha$$\overrightarrow{a}$ + $\beta$$\overrightarrow{a}$ (բաշխական հատկություն)
