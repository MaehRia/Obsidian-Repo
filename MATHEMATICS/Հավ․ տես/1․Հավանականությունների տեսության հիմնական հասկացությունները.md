---
share_link: https://share.note.sx/b1lqp7cp#f9KXodgfDUmbDbQHAka6QJSpsJdztO1RgWPo8EcjzW4
share_updated: 2024-09-16T20:08:32+04:00
---


Ճանաչողության ցանկացած խնդիր լուծելիս մենք ստիպված ենք լինում փորձ կատարել։ Փորձ ասելով այսուհետև հասկանալու ենք պայմանների այն S բազմությունը(այլ կերպ ասած, փորձի նկարագրությունը), որոնց առկայության դեպքում ամրագրվում է այս կամ այն արդյունքը։ Հասկանալի է, որ նկարագրությունը նույնպես լրիվ լինել չի կարող։

>[!Սահմանում]
>Պատահական պատահար (պատահույթ) ասելով հասկանում ենք ցանկացած փաստ, որը կարող է հանդես գալ, տեղի ունենալ, իրականանալ և կարող է հանդես չգալ փորձի արդյունքում։

#### Պատահարների բազմության մեջ ներմուծենք որոշ դասակարգումներ․
---

>[!Սահմանում]
>
Պատահարը տվյալ փոորձում կանվանենք հավաստի, եթե այն անհրաժեշտաբար հանդես է գալիս(նշ. ):

>[!Սահմանում]
>
Անհնար կանվանենք տվյալ փորձում այն պատահարը, որը ընդհանրապես տվյալ փորձում հանդես գալ չի կարող(նշ․ Ø կամ V):

Մնացած բոլոր պատահարները կանվանենք պատահական պատահարներ։

>[!Սահմանում]
>
Եթե յուրաքանչյուր, որում հանդես է գալիս A պատահարը, հանդես է գալիս նաև B պատահարը, ապա A-ն կոչվում է B-ի մասնավոր դեպք(A-ն հանդիսանում է B-ի տարբերակ, A-ն ընկած է B-ի մեջ), և գրում ենք A⊂B։

Եթե A⊂B և A⊂B, ապա A=B:

>[!Սահմանում]
> A և B պատահարների գումար (միավորում) կոչվում է այն պատահարը, որը տեղի է ունենում, երբ տեղի է ունենում դրանցից գոնե մեկը։
> 
> $A\cup B$ ($A + B$)

> [!Սահմանում]
> A և B պատահարների արտադրյալ է կոչվում այն պատահարը, որը հանդես է գալիս, երբ հանդես են գալիս և A, և B պատահարները
> 
> $A\cap B$

> [!Սահմանում]
> A և B պատահարների տարբերություն կոչվում է այն պատահարը, որը հանդես է գալիս, երբ հանդես է գալիս A-ն, իսկ B-ն ոչ։
> 
> $A\backslash B$

> [!Սահմանում]
> A և B պատահարների համաչափ տարբերություն է կոչվում այն պատահարը որը հանդես է գալիս, երբ հանդես է գալիս կամ A-ն, կամ B-ն, բայց ոչ 2-ը միասին։
> 
> $A \Delta B= (A\backslash B)\cup(B\backslash A)$ 

> [!Սահմանում]
> A պատահարի հակադիր պատահար կոչվում է այն պատահարը, որը հանդես է գալիս, երբ A-ն հանդես չի գալիս։
> 
> $\bar{A}$

> [!Սահմանում]
> A և B կոչվում են անհամատեղելի, եթե $A\cap B = \varnothing$
> Հակառակ դեպքում $A\cap B \ne \varnothing$ կանվանենք համատեղելի։

> [!Սահմանում]
> Պատահարը կանվանենք տվյալ փորձի **տարրական**, եթե  այն այդ փորձում չունի մասնավոր դեպք և կնշանակենք $\omega$

**Պարզ է, որ տարրական պատահարները անհամատեղելի են։**

Նկատենք, որ $\forall A$ պատահար կարելի է ներկայացնել որպես այն բոլոր տարրական պատահարների գումար, որոնք հանդիսանում են А-ի մասնավոր դեպքերը։ (որոնց հանդես գալու դեպքում А-ն հանդես է գալիս)

Հետևաբար $\forall$ A կարելի է ներկայացնել որպես իր՝ A-ի մասնավոր դեպք հանդիսացող տարրական պատահարների բազմություն։

Պատահարների գումարման և բազմապատկման գործողությունները ունեն հետևյալ հատկությունները՝

1. $A\cup{B} = B\cup{A}$ գումարի տեղափոխելիություն,
2. $A\cup{(B\cup{C})} =(A\cup{B})\cup{C}$ գումարի ասոցիատիվություն / զուգորդական հատկություն,
3. $A\cap{B} = B\cap{A}$ արտադրյալի տեղափոխելիության,
4. $(A\cap{B})\cap{C} = A\cap{(B\cap{C})}$ բաշխական
5. $A\cap{(B\cup{C})}=(A\cap{B})\cup(A\cap{C})$
6. $A\cup{A}=A,$   $A\cup{A}=A$,
7. $A\cup \Omega = \Omega,$   $A\cup \Omega = A$,
8. $A\cup \varnothing =A,$   $A\cap \varnothing = \varnothing$,
9. $A\cup(B\cap{C})=(A\cup{B})\cap{(A\cup{C})}$ բաշխական հատկություն

![[image_1.jpg]]
