---
share_link: https://share.note.sx/ui3yvgnj#W831Yf0uVUokabA14SLRqYuEyrc6uRdeUvDUeRRe0+E
share_updated: 2024-09-15T16:36:06+04:00
---
Պարզ է, որ գործնական կյանքում կարևոր է կարողանալ համեմատել պատահարները ըստ իրենց հանգես գալու հնարավորության աստիճանի։ Օրինակ ՝ «այսօր ձյուն կգա» և «ամառվա առաջին օրր ձյուն կգա» կամ «շահել վիճակախաղի մեկ տոմսով» և«շահել վիճակախաղի բոլոր $ո$ ունեցած տոմսերով» պատահարները հանգես գալու տարբեր հնարավորություններ ունեն։

Պատահարի հանդես գալու օբյեկտիվ հնարավորության աստի­ճանի թվային չափը կանվանենք պատահարի հավանականություն։
Դեպքերի բերումով հավանականության սահմանման առաջին եղանակը պատմականորեն եղել է դրա դասական սահմանումը, որը հիմնված է պատահարների հավասարահնարավորաթյան գա­ղափարի վրա։

>[!Սահմանում] 
>A և B պատահարները տվյալ փորձում կոչվում են հավասարահնարավոր, եթե հանդես գալու խնդրում նրանցից յու­րաքանչյուրը մյուսի նկատմամբ առավելություն չունի։ Օրինակ ՝ իդեալական կազմակերպված ա) մետաղադրամի նետման փորձում «գիր» և «զինանշան» պատահարները, բ) զառի նետման փորձում վերին նիստի վրա 1, 2, 3, 4, 5, 6 միավորների հանդես գալա պա­տահարները և այլն։

>[!Սահմանում]
> $A_1A_2\dots A_n$, պատահարների համախումբը կանվա­նենք լրիվ խումբ կազմող պատահարների համախումբ, եթե 
> 1) $A_i\cap A_j =\varnothing \forall i,j$-երի համար $i\ne j$,
> 2) $A_1\cup A_2\cup\dots\cup A_n = |Omega$,

այսինքն ՝ Երբ անհամատեղելի են և գումարը հավաստի է (=1)։ 

Դիցուք՝  $\Omega=(\omega_1,\omega_2,\dots\omega_n)$ և տարրական  $\omega$–երը $i=1,2,\dots,ո$  կազ­մում են լրիվ խումբ և հավասարահնարավոր են. այդ դեպքում որ­պես $A$ պատահարի հավանականություն դասական սահմանմամբ հասկանամ ենք՝  $P(A)$-ն $P(A)=\frac{K}{n}$, որտեղ $K$–ն այն բոլոր տարրական պատահարների քանակն է, որոնք $A$–ի մասնավոր դեպք են հանդիսանամ ($A$-ին նպաստող տարրական պատահարների քա­նակը)։
	Սահմանումից հետևում է որ 
		ա) ցանկացած $A$–ի համար $0\le P(A)\le 1$,
		բ) $P(\Omega)=1$,
		գ)$P(\varnothing)=0$

Հատկությունները ակնհայտ են, քանի որ $P(A)=\frac{k}{n}$ և ցանկացած պատահարի համար $0\le k\le 1$, ընդ որում հավաստի պատահարի համար $k=n$, իսկ անհնարի համար՝ $k=0$։

**Հավանականությունների գումարման թեորեմներ**

**Թեորեմ 1։** A և B անհամատեղելի պատահարների գումարի հա­վանականությունը հավասար է այդ պատահարների հավանակա­նությունների գումարին։

**Ապացույց։** Ենթադրենք՝  $\omega_1\omega_2\dots\omega_n$ հավասարահնարավոր և միակ հնարավոր տարրական պատահարներից $A$–ին նպաստում են $ո_1$ հատը, իսկ $B$-ին $n_2$ հատը, $P(A)=\frac{n_1}{n}, P(B)=\frac{n_2}{n}$, քանի որ A–ն և B-ն անհամատեղելի են, ապա ոչ մի տարրական պատահար, որ նպաստում է պատահարներից մեկին, չի կարող նպաստել մյուսին, ուստի $A\cup B$ պատահարին նպաստողների քանակը $n_1+n_2$ է և հետևաբար ՝$$P(A\cup B)=\frac{n_1+n_2}{n}=\frac{n_1}{n}+\frac{n_2}{n}= P(A) +P(B)։$$
**Թեորեմ 2։** Վերջավոր թվով անհամատեղելի $A_1,A_2,\dots,A_n$ պատահարների գումարի հավանականությունը հավասար է այդ պատահարների հավանականությունների գումարին։

**Ապացույց։** Որպեսզի հաշվենք $P(A_1\cup A_2\cup\dots\cup A_n)$-ը և կիրառենք թեորեմ 1-ը՝ աոանձին $A_1+A_2+\dots+A_{n-1}$ և $A_n$ պատահարների համար, կունենանք $P(A_1\cup A_2\cup\dots\cup A_n)=P(A_1\cup A_2\cup\dots\cup A_{n-1})+P(A_n)$, այնուհետև $A_1\cup A_2\cup\dots\cup A_{n-2}$ համար և $A_{n-1}$-ի համար և այսպես շարու­նակ։ Վերջում՝ $A_1$-ի և $A_2$-ի համար, որը թեորեմի ապացույցն է։

**Հետևանք 1։** Լրիվ խումբ կազմող պատահարների հավանակա­նությունների գումարը հավասար է 1։ Իրոք՝ $A_1,A_2,\dots,A_n$֊ը կազմում են լրիվ խումբ, նշանակում է նախ ՝ անհամատեղելի են և գումարը՝ հավաստի, ուստի $$1=P(\Omega)=P(A_1\cup A_2\cup\dots\cup A_n)=P(A_1)+P(A_2)+\dots+P(A_n)։$$

**Հետևանք 2։** Ցանկացած $A$-ի համար $P(A)+P(\bar{A})=1$։ Իրոք, քանի որ $A$–ն և $\bar{A}$–ը կազմում են լրիվ խումբ, ըստ հետևանք 1-ի պնդումը ճիշտ է։