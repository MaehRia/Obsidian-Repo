
# Պայմանգրերի ընդհանուր կառուցվածքը


Պայմանագրերը ապահովում են կողմերի միջև իրավական անվտանգություն և
հստակեցում: Դրանք տարբեր ձևաչափերով կարող են լինել՝ սկսած
==վաճառքի պայմանագրերից մինչև աշխատանքային ու ծառայությունների
մատուցման պայմանագրեր==: Այս պայմանագրերը նախատեսում են
կողմերի իրավունքները, պարտավորությունները, և անհրաժեշտ
պայմանները, որոնք ապահովում են նրանց համագործակցությունը:

==Վաճառքի պայմանագիր․==

Սա փաստաթուղթ է, որը սահմանում է, թե ով և ինչ ապրանքներ կամ ծառայություններ է վաճառելու, ինչպես նաև վճարման պայմանները: Կարևոր է, որպեսզի վաճառքի պայմանագիրը մանրամասն ներկայացնի կողմերի պարտավորությունները, քանի որ դա կարող է կանխարգելել ապագայում ծագող տարաձայնությունները:

==Ծառայությունների մատուցման և աշխատանքային պայմանագրեր․==

Այժմ անդրադառնանք ծառայությունների մատուցման պայմանագրերին:
Այս պայմանագրերը նախատեսում են կոնկրետ ծառայությունների
իրականացում, ինչպես նաև նշում են, թե ինչպես և երբ կկատարվի
վճարումը: Ծառայությունների բնույթն ու նկարագիրը պետք է հստակ
սահմանված լինեն, որպեսզի կողմերը չունենան տարաձայնություններ:
Պայմանագրում կարող են ընդգրկվել նաև պայմանների
փոփոխությունները, ինչը կարևոր է ինչպես մատուցողի, այնպես էլ
պատվիրողի համար:

Աշխատանքային պայմանագրերը ևս կարևոր դեր են խաղում բիզնեսում: Այս պայմանագրերը ներառում են աշխատողի և գործատուի իրավունքներն ու պարտականությունները, աշխատանքային ժամերը, արձակուրդները և աշխատավարձի պայմանները: Քանի որ աշխատանքային միջավայրում ռիսկեր միշտ գոյություն ունեն, հետևաբար աշխատանքային պայմանագրերը ներառում են կետեր աշխատողի կողմից վնասվածքներ ստանալու դեպքում։ Վնասվածքներ ասելով ենթադրվում են ինչպես ֆիզիկական վնասվածքներ ծանր աշխատանքի կամ հնարավոր վթարների դեպքում, այնպես էլ առողջական՝ ռադիոակտիվ կամ քիմիական նյութերով հագեցած միջավայրում աշխատելու դեպքում։ Ընդ որում առողջականին վտանգ կարող են սպառնալ նաև հոգեբանական ծանր պայմանները։

Ակնհայտ է այն փաստը, որ բացարձակ անվտանգ պայմանագրեր կազմելը գրեթե անհնար է, քանի որ տարաձայնությունների առաջացումը միշտ էլ հավանական է։ Հետևաբար պայմանագրերի ճիշտ կազմումը շատ կարևոր է՝ հետագա վիճաբանությունները մինիմումի հասցնելու համար։ Ամեն մանրամասնություն կարևոր է, և պետք է ուշադրություն դարձնել դրանց վրա: Աշխատանքի ընթացքում հարցեր ծագելու դեպքում միշտ արժե խորհրդակցել իրավաբանների հետ, որպեսզի ապահովվի երկուստեք շահավետ համագործակցություն:

ՏԱՐԲԵՐՈՒԹՅՈՒՆՆԵՐԸ․


==Աշխատանքի նկարագիր։==

- ԱՊ․ Աշխատակիցը ընդունվում է որոշակի պաշտոնի և պարտավորվում է պարբերաբար կատարել տվյալ հաստիքի նկարագրով սահմանված աշխատանքային պարտականությունները։ 

- ՔՊ․ Պայմանագրում հստակ սահմանվում է կատարվող աշխատանքների կամ մատուցվող ծառայությունների ցանկը։ Աշխատանքի արդյունքի մատակարարումը վավերացվում է կողմերի միջև կնքվող հանձնման-ընդունման ակտով։ Բացի այս աշխատողը չի նշանակվում որոշակի պաշտոնի։

==Ղեկավարում։==

- Աշխատակիցը պարտավոր է հետևել ղեկավարության հրահանգներին։ 

- ՔՊ․ Կարևորը աշխատանքի արդյունքն է, ոչ թե գործընթացը։ Պատվիրատուն իրավունք չունի միջամտել աշխատանքի կատարման ընթացքին։ Պատվիրատուի մասնակցությունը գործընթացին սահմանափակվում է միջանկյալ հանձնման-ընդունման գործընթացներով։
  Կատարողը ինքնուրույն է կազմակերպում աշխատանքը։

==Աշխատանքային գրաֆիկ։==

- ԱՊ․ Աշխատակիցը պարտավոր է հետևել ներքին կարգապահական կանոնակարգին։ Պայմանագրով սահմանվում է աշխատանքային գրաֆիկը, իսկ հաճախումները արտացոլվում են աշխատաժամանակի տեղեկագրում։
  
- ՔՊ․ Պայմանագրում սահմանվում են աշխատանքի մեկնարկի ու ավարտի ամսաթվերը, սակայն Կատարողը ինքնուրույն է որոշում, թե ինչ գրաֆիկով է աշխատելու։ Կատարողն իր հայեցողությամբ է որոշում աշխատաժամանակի սկիզբն ու ավարտը։

==Աշխատանքային պայմաններ:==

- ԱՊ․ Գործատուն պարտավոր է աշխատակցին ապահովել աշխատանքի իրականացման համար անհրաժեշտ պայմաններով, գործիքներով։ 
  
- ՔՊ․ Պայմանագիրը կարող է նախատեսել աշխատանքային պայմանների ապահովումը պատվիրատուի կողմից, սակայն դա պարտադիր պայման չէ։ Սովորաբար Կատարողը ինքնուրույն է հոգում աշխատանքի համար անհրաժեշտ պայմանների ապահովման հարցը։

==Աշխատանքի կատարում։==

- ԱՊ․ Աշխատակիցը պարտավոր է ինքնուրույն կատարել իր աշխատանքային պարտականությունները։
 
- ՔՊ․ Կատարողը կարող է ներգրավել երրորդ անձանց աշխատանքների կատարմանը։

==Վարձատրություն։==

- ԱՊ․ Գործատուն պարտավոր է ամեն ամիս կատարել աշխատավարձի վճարումը։ Աշխատավարձը պետք է փոքր չլինի օրենքով սահմանված նվազագույն աշխատավարձից (լրիվ աշխատանքային օրվա դեպքում)։ 
  
- ՔՊ․ Վարձատրության չափը, պայմանները (օրինակ կանխավճար և վերջնական մարում հանձնման-ընդունման ակտը ստորագրելուց հետո) սահմանվում է պայմանագրով։ Վարձատրությունը որոշվում է կողմերի միջև, չկա օրենսդրությամբ սահմանված նվազագույն շեմ։

==Պահումներ։==

- ԱՊ․ Գործատուն պարտավոր է կատարել օրենքով սահմանված պահումները աշխատակցի աշխատավարձից՝ եկամտային հարկը, կենսաթոշակային հիմնադրամի հատկացումները, դրոշմանիշային վճարը։
  
- ՔՊ․ Պատվիրատուն պարտավոր է կատարել օրենքով սահմանված պահումները (եկամտային հարկ, կենսաթոշակային հատկացումներ, դրոշմանիշային վճար) պայմանագրով սահմանված վճարից։ Պահումները կատարվում են վճարման ամսում։

==Երաշխիքներ:==

- ԱՊ․ Գործատուն պարտավոր է ապահովել աշխատանքային օրենսգրքով սահմանված երաշխիքների կատարումը։ Մասնավորապես պարտավոր է տրամադրել (ա) ամենամյա նվազագույնն արձակուրդը (20 օր/24 օր), (բ) անաշխատունակության նպաստների վճարը (միջին ամսական աշխատավարձի 80%), (գ) պայմանագիրը լուծելիս վճարել վերջնահաշվարկը, արձակման նպաստը, (դ) վճարել պարապուրդի ժամանակահատվածի համար և այլն։

- ՔՊ․ Պատվիրատուն չի տրամադրում աշխատանքային օրենսգրքով սաhմանված որևէ երաշխիքներ։ Այս պայմանագրի շրջանակում կատարողը չի կարող ունենալ արձակուրդ, անաշխատունակության նպաստ, վերջնահաշվարկ և այլն։

==Ժամկետներ։==

- ԱՊ․ Աշխատանքային պայմանագրերը հիմնականում պետք է լինեն անժամկետ։ Աշխատանքային օրենսգիրքը խիստ սահմանափակ թվով դեպքերի համար է թույլատրում ժամկետային պայմանագրի կնքումը։ 
  
- ՔՊ․ Այս տեսակի պայմանագրերը պետք է ունենան կատարման հստակ ժամկետներ։ Անժամկետ քաղաքացիաիրավական պայմանագիրը աշխատանքային պայմանագիր է, որի համար գործատուն չի ցանկանում ապահովել աշխատանքային օրենսգրքով սահմանված երաշխիքների կատարումը։

==Պայմանագրի լուծման կարգը:==

- ԱՊ․ Աշխատանքային օրենսգիրքը սահմանափակ թվով դեպքերում է թույլ տալիս գործատուի նախաձեռնությամբ լուծել պայմանագիրը։ Պայմանագիրը լուծելու որոշումը պետք է աշխատակցին ծանուցվի նախօրոք՝ կախված պայմանագրերի տեսակից ժամկետը տարբեր է։
  
- ՔՊ․ Պատվիրատուն կաղապարված չէ որևէ օրենքով լուծել պայմանագիրը իրեն հարմար ժամկետում և իրեն հարմար ծանուցման ժամկետներում։

==Աշխատանքային պայմանագրի հատկանիշները:== 

Աշխատանքային օրենսգրքի 7-րդ հոդվածի 6-րդ կետը սահմանում է․ 

>Եթե դատական կարգով հաստատված է, որ գործատուի և աշխատողի միջև կնքված քաղաքացիաիրավական բնույթի պայմանագրով փաստացի կարգավորվում են աշխատանքային հարաբերություններ, ապա նման հարաբերությունների նկատմամբ կիրառվում են աշխատանքային օրենսդրության և աշխատանքային իրավունքի նորմեր պարունակող այլ նորմատիվ իրավական ակտերի դրույթները։ Հարաբերությունները աշխատանքային որակելու հայտանիշներն են․

- Կողմերի միջև համաձայնեցված են ներքին կանոնադրական կանոնները։
- Պայմանագրի շրջանակում կատարվում է պարբերական (ամսական) վճարում։
- Հարաբերություններում հստակ սահմանված է աշխատանքային գործառույթը (հաստիքը, մասնագիտությունը)։
- Պայմանագրի շրջանակում պարբերաբար կատարվում է նույն աշխատանքը։ 
- Կատարողն ունի հատկացված աշխատատեղ։
- Պայմանագիրը չունի հստակ ավարտի ամսաթիվ։
- Պայմանագրում հիշատակվում են վերադաս ու ստորադաս անձինք կամ պաշտոններ։
- Պայմանագրի շրջանակում կատարողը ստանում է պարգևատրում։
- Կատարողին տրամադրվում է արձակուրդ։

==Սոցիալական երաշխիքները։== 

Հաճախ են դեպքերը, երբ գործատուները աշխատակիցների հետ կնքում են ոչ թե աշխատանքային, այլ քաղաքացիաիրավական պայմանագրեր։ Շարժառիթները տարբեր են։ Երբեմն դրանք պայմանավորված են հարկային ու աշխատանքային օրենսդրությամբ սահմանված պահանջներից խուսափելու ցանկությամբ։ Լինում են նաև էկզոտիկ դեպքեր, օրինակ՝ ՏՏ արտոնությունների օրենսդրությամբ սահմանված աշխատակիցների քանակի սահմանաչափը չանցնելու համար։ Անշուշտ, պարզունակ կլինի կարծել, որ գործատուները միայն ագահությունից դրդված են գնում այդ քայլի։ Վստահաբար նման իրավիճակում իր լուման ունի օրենսդրության անկատարությունը։ 

Ստորև նշված է, թե ինչ բացասական հետևանքներ է ունենում քաղաքացիաիրավական և ոչ աշխատանքային պայմանագիր կնքելը աշխատակիցների համար։

- Աշխատակիցը չի ունենում վճարովի ամենամյա նվազագույն արձակուրդ, ինչպես նաև չի կարող օգտվել արձակուրդների այլ տեսակներից։
  
- Աշխատակիցը չի ստանում անաշխատունակության և օրենսդրությամբ սահմանված այլ նպաստները։
- Վարձատրության չափը որոշելիս հաշվի չեն առնվում աշխատանքի նվազագույն, արտաժամյա, հանգստյան և տոնական օրերին կատարված աշխատանքի դիմաց վարձատրության պայմանները։
- Աշխատակցի աշխատանքային ժամերը այլևս սահմանափակված չեն աշխատաժամանակի առավելագույն տևողությամբ։
- Աշխատանքային պայմանագիրը՝ գործատուի նախաձեռնությամբ, կարող է լուծվել միայն աշխատանքային օրենսգրքով նախատեսված դեպքերում։ Ավելին, աշխատանքային օրենսգիրքը նաև սահմանում է պայմանագիրը լուծելուց առաջ այդ մասին զգուշացնելու նվազագույն ժամկետները։ Պատվիրատուի նախաձեռնությամբ ՔՊ-ն կարող է լուծվել ցանկացած պահի։

>Նման զավեշտալի դրույթի օրինակ է՝ խորհրդային աշխատանքային օրենսգրքից ժառանգած նախատոնական օրը մեկ ժամով կրճատելու պահանջը։ Ըստ օդում կախված տեղեկությունների այդ դրույթը պարտաճանաչ պահպանում են պետական ապարատում ու խոշոր կազմակերպություններում։ Առևտրային կազմակերպությունների մեծ մասում այն չի գործում, աշխատաժամանակի տեղեկագրերում նախատոնական օրվա աշխատանքային ժամերի քանակը մեկ ժամ պակաս են «նկարում», սակայն փաստացի այդ օրվա տևողությունը չի տարբերվում մնացած օրերից։


# 1. Պայմանագրերի կնքման ձևերը։

Հայաստանի Հանրապետության օրենսդրության համաձայն, պայմանագրի կնքումը կարող է կատարվել հետևյալ ձևերով՝ ըստ ՀՀ քաղաքացիական օրենսգրքի (ՔՕ):  

### **1. Գործարքի ձևերը՝ ըստ ՀՀ ՔՕ-ի**  
ՀՀ քաղաքացիական օրենսգիրքը սահմանում է, որ պայմանագրերը կարող են կնքվել հետևյալ ձևերից որևէ մեկով՝  

1. **Գրավոր ձև (ՔՕ հոդված 885-887):**  
   - Պարտադիր է իրավաբանական անձանց միջև կնքվող պայմանագրերի համար։  
   - Գրավոր պայմանագիրը կարող է լինել՝  
     - Փաստաթղթի տեսքով՝ կողմերի ստորագրությամբ (թղթային կամ էլեկտրոնային)  
     - Փոխանակվող նամակների, հեռագրերի, էլեկտրոնային հաղորդագրությունների միջոցով  
   - Պայմանագրի որոշ տեսակների համար պահանջվում է նոտարական վավերացում (օրինակ՝ անշարժ գույքի առքուվաճառք)։  

2. **Բանավոր ձև (ՔՕ հոդված 884):**  
   - Օրենքով կամ կողմերի համաձայնությամբ նախատեսված դեպքերում պայմանագիրը կարող է կնքվել բանավոր։  
   - Հիմնականում կիրառվում է կենցաղային փոքր գործարքների համար, որոնք անմիջապես կատարվում են (օրինակ՝ մանրածախ առևտուր)։  

3. **Համաձայնության կամ փաստացի գործողությունների միջոցով (ՔՕ հոդված 888):**  
   - Կողմերի փոխադարձ գործողություններով՝ առանց հատուկ գրավոր ձևակերպման, սակայն ակնհայտ պայմանավորվածությամբ (օրինակ՝ ծառայությունների մատուցման փաստացի իրականացում)։  

---

### **2. Պայմանագրերի հատուկ ձևեր՝ ըստ ոլորտների**  
ՀՀ օրենսդրությամբ որոշակի պայմանագրերի համար նախատեսված են հատուկ ձևեր, օրինակ՝  

- **Աշխատանքային պայմանագրեր** – միայն գրավոր ձևով (ՀՀ Աշխատանքային օրենսգիրք)  
- **Անշարժ գույքի գործարքներ** – գրավոր ձևով և նոտարական վավերացմամբ (ՀՀ ՔՕ 188-րդ հոդված)  
- **Ապահովագրության պայմանագրեր** – գրավոր ձևով (ՀՀ «Ապահովագրության մասին» օրենք)  
- **Ֆինանսական վարկային պայմանագրեր** – գրավոր պայմանագիր, հաճախ էլեկտրոնային ստորագրությամբ (ՀՀ «Բանկային գործունեության մասին» օրենք)  

---

### **3. Էլեկտրոնային պայմանագրեր (ՀՀ ՔՕ 454.1-րդ հոդված)**  
Հայաստանում օրենսդրությունը թույլատրում է պայմանագրերի կնքումը էլեկտրոնային եղանակով՝ էլեկտրոնային ստորագրության միջոցով, ինչը հավասարազոր է ձեռագիր ստորագրությանը։  

---

Եթե անհրաժեշտ է ավելի մանրամասն տեղեկություններ որևէ հատուկ պայմանագրի ձևի վերաբերյալ, կարող եմ տրամադրել կոնկրետ դրույթներ։