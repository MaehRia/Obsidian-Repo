---
share_link: https://share.note.sx/r53etk7z#Q1BazZ6/8hC7nYI0Ltj99fi7Y3wVu3/BysBlGUXLNrI
share_updated: 2024-09-10T12:58:39+04:00
---
Նյութերը հիմնված են [TechSchool](https://techschool.am/)-ի կողմից ստեղված համանուն տեսահոլովակային ֆորմատով դասընթացների հիման վրա։ [Դասընթացի հղումը](https://techschoollms.uteach.io/courses/finansakan-gragitvouthyan-zargacvoum) ^6e6690

# Ներածություն

- Հայաստանում ֆինանսական ունակությունների ցուցիչը\` 46.8% է, ըստ <<2019թ․ ֆինանսական ունակությունների գնահատում>> հետազոտության։ ^753cc3

> [!question] Ինչպե՞ս ծախսել գումարը։ 
> Կա 2 հիմնական մեթոդ -> 50/30/20 և 80/10/10։


![[Pasted image 20240725230917.png]]


> [!attention] 
>  Ֆինանսական հաջողություն գրանցած մարդիկ նշել են, որ նրանց կյանքի գաղտնիքը եղել է նախապես եկամտի 20%-ը խնայելը։ 

Այդպես, օրինակ, պետությունը նախապես է գանձում հարկերը, այլ ոչ թե սպասվում ամսվա վերջին հաշվի մնացորդին, քանի որ, եթե մի մարդուն տրվի 50՛000, իսկ երկրորդին 500՛000, ապա 2-ն էլ ամբողջը կծախսեն մինչև ամսվա վերջ։ Դա բխում է նրանից, որ մարդիկ տեղավորում են իրենց տրամադրված գումարի շրջանակներում։

80/10/10-ը իրենից ներկայացնում է հետևյալ բանաձևը․

եկամուտ - խնայողություններ(10%) = ծախսեր(80%) + կիսվել ուրիշների հետ(10%)

> [!info] For more info
> [abcfinance.am](https://abcfinance.am/)

# Ֆինանսական համակարգը Հայաստանում

### Ֆինանսական համակարգի կառուցվածքը․ 

Ցանկացած երկրի տնտեսության զարգացման կարևոր գրավականներից է կայուն և զարգացած ֆինանսական համակարգը, որի հիմնական նպատակն է ապահովել տնտեսության այլ հատվածների և բնակչության կայուն ֆինանսական գործունեությունը՝ մատուցելով տարբեր ֆինանսական ծառայություններ։

==ՀՀ ֆինանսական համակարգը ներառում է՝==

- ՀՀ կենտրոնական բանկ
	
	ՀՀ կենտրոնական բանկն իրականացնում է Հայաստանի ֆինանսական հատվածի կարգավորումն ու վերահսկողությունը։
	
	Այն անկախ պետական հաստատություն է, որի հիմնական խնդիրներն են գների կայունության և ֆինանսական կայունության ապահովումը։
	
	ՀՀ կենտրոնական բանկը պատասխանատու է նաև ՀՀ ֆինանսական համակարգի վերահսկողության, դրամավարկային քաղաքականության իրականացման, սպառողների իրավունքների պաշտպանության համար անհրաժեշտ պայմանների ապահովման, ՀՀ արժույթի թողարկման, դրամաշրջանառության կազմակերպման և կարգավորման համար, ինչպես նաև ՀՀ ֆինանսական համակարգին առնչվող այլ խնդիրների համար։
	
	Կենտրոնական Բանկի բնորոշմամբ ֆինանսական կայունությունը ֆինանսական համակարգի՝ ֆինանսական հաստատությունների, շուկաների և շուկաների ենթակառուցվածքների կողմից հավանական ցնցումներին ու անհավասարակշռություններին դիմակայելու ունակությունն է՝ այդ կերպ նվազեցնելով ֆինանսական միջնորդության գործառույթների խաթարման հավանականությունը։ 
	
	Ֆինանսական համակարգում Բանկերին և վարկային կազմակերպություններին գործունեության ծավալման լիցենզավորումը և լիցենզիայից զրկումը իրականացնում է ՀՀ Կենտրոնական բանկը։ 
	
- Ավանդների հատուցումը երաշխավորող հիմնադրամ
	
	==View -> [[#^976ec8]]==
	
	2005 թ-ին ՀՀ կենտրոնական բանկի կողմից հիմնադրվել է Ավանդների հատուցման հիմնադրամը, որի հիմնական նպատակը ՀՀ-ի բանկային համակարգի կայունության և հուսալիության ապահովումն է՝ ֆիզիկական անձանց և անհատ ձեռնարկատերերի բանկային ավանդների հատուցումը երաշխավորելու միջոցով։
	
	Եթե Կենտրոնական բանկի նպատակը գների և ֆինանսական կայունության ապահովումն է, ապա հիմնադրամի նպատակը բանկային համակարգի կայունությունը և հուսալիությունը ապահովելն է։
	
	2023 թ-ի դրությամբ երաշխավորված սահմանաչափը կազմում են՝ դրամային ավանդների դեպքում 16 մլն դրամ, իսկ արտարժույթային ավանդների դեպքում 7 մլն դրամ։
	
- Ֆինանսական համակարգի հաշտարար
	
	2009 թ-ին ՀՀ կենտրոնական բանկի կողմից՝ որպես առանձին անկախ կառույց ստեղծվել է ֆինանսական համակարգի հաշտարար գրասենյակը։
	
	Գրասենյակի հիմնական նպատակն է ֆիզիկական անձանց և ֆինանսական կազմակերպությունների միջև ծագած վեճերի անվճար և արագ լուծումը։ Ֆինանսական համակարգի հաշտարարի գրասենյակը միջնորդ օղակ է ֆիզիկական անձի և ֆինանսական կազմակերպությունների միջև։
	
- ԱՔՌԱ վարկային բյուրո
- Առևտրային բանկեր
- Վարկային կազմակերպություններ
	
	==View -> [[#^de26c0]]  + [[#^a32722]]==
	
- Ապահովագրական ընկերություններ
	
	Ապահովագրական ընկերությունները ապահովագրում են ֆիզիկական կամ իրավաբանական անձին որոշակի ռսկից, որը կարող է առաջանալ գործունեության ընթացքում։
	
	Բացի ապահովագրական ընկերությունները, որոնք ապահովում են ապահովագրության ողջ գործընթացը, այս ոլորտում գործում են նաև ապահովագրական բրոքերներ և գործակալներ։ Վերջիններս ներկայացնում են համապատասխանաբար ապահովագրությունից օգտվող սպառողի և ապահովագրական ընկերության շահերը, նրանց կողմից տրված լիազորությունների շրջանակում նրանց անունից և հանձնարարությամբ։
	
	Բրոքերները կարող են ներկայացնել և պաշտպանել, ինչպես ապահովագրությունից օգտվող սպառողի, այնպես էլ ապահովագրական ընկերության շահերը։
	
- Արժեթղթերի շուկա
	
	ՀՀ կենսաթոշակային համակարգի ներդրմանը զուգահեռ  բավականին ակտիվացել է նաև արժեթղթերի շուկան։ Վերջինս հիմնականում ներառում է ներդրումային ծառայություններ մատուցող անձանց, ներդրումային և կենսաթոշակային ֆոնդերը, կարգավորող շուկայի օպերատորը և կենտրոնական դեպոզիտարիան։
	
- կան նաև ֆինանսական համակարգի այլ միկրոկառույցներ 


> [!failure] 
>   Բանկերի հիմնական գործառույթներն են՝
>     1. Հաճախորդների բողոքների ընդունում
>     2. Հաճախորդներին վարկերի տրամադրում
>     3. Հաշիվների բացում և սպասարկում
>     4. ~~Ճիշտ են բոլոր պատասխանները~~
>     5. ==Ճիշտ են 2-րդ և 3-րդ տարբերակները==


### Բանկեր և վարկային կազմակերպություններ 

Ֆիզիկական անձանց համար հասանելի ֆինանսական պրոդուկտներն ու ծառայությունները․

Չնայած նրան, որ բանկին տրվում է լիցենզիա կամ ընդհակառակը այն զրկվում է լիցենզիայից, ինչպես նաև այն գտնվում է Կենտրոնական Բանկի վերահսկողության տակ միևնույնն է, այն պետական հաստատություն և կառույց չէ։ Բանկը բիզնես է։ Բանկը առևտրային կազմակերպություն է, որի հիմնական նպատակը շահույթի ստացումն է։ Այն ստանում է իր շահույթը ֆինանսական համակարգում ֆինանսական ծառայություններ մատուցելով։

Բանկերը հաճախորդներին առաջարկում են հետևյալ պրոդուկտները և ծառայությունները՝ 

- բանկային հաշիվների բացում և սպասարկում
- ավանդների ընդունում
- վճարային գործիքներ (օր․՝ վճարային քարտ, չեկ) տրամադրում և սպասարկում
- վարկերի տրամադրում

> [! attention]  Բանկերի և վարկային կազմակերպությունների միջև տարբերությունը
> ՎԿ-ները, ի տարբերություն բանկերի, որոնք կարող են առաջարկել վերին նշված ծառայությունները և պրոդուկտները, կարող են առաջարկել միայն վարկեր։
>  

^de26c0

> [!important] 
>  Քանի որ ՎԿ-ում մենք չենք կարող բացել հաշիվ, ինչը անհրաժեշտ է վարկ ստանալու համար, հետևաբար անհրաժեշտ է բացել հաշիվ այն բանկում, որը սպասարկում է հետևյալ ՎԿ-ին։
>  
>  Երկուսն էլ առևտրային կազմակերպություններ են, երկուսն էլ շահույթ ստանալու նպատակ են հետապնդում և երկուսն էլ լիցենզավորվում են կամ լիցենզիայից զրկվում են ԿԲ-ի կողմից։

^a32722

2024 թ-ի դրությամբ ՀՀ-ում գործում են 18 բանկ և մոտավորապես 40 ՎԿ։

### Բանկային հաշիվ

Հայաստանում բանկային հաշիվ հնարավոր է բացել միայն բանկերում։

Բանկային հաշիվը հնարավորություն է տալիս ապահով պահելու դրամական միջոցները, կատարելու ընթացիկ, ամենօրյա փողային գործարքներ և հետևելու դրանց փոփոխություններին՝ եկամուտների մուտքերին և ծախսերին։

Բանկային հաշվի դեպքում բանկը պարտավորվում է ընդունել և բանկում բացված ձեր բանկային հաշվի վրա մուտքագրել ձեր և այլ անձանց կողմից մուտքագրվող դրամական միջոցները, իրականացնել հաշվից փոխանցումներ կատարելու, համապատասխան գումարներ տալու և այլ գործարքների վերաբերյալ մեր հանձնարարականները։

### Ավանդների ծավալը

^976ec8

Եթե Ձեր գումարը, որպես ավանդ ներդնեք բանկում, ապա կստանաք տոկոսային եկամուտ։

![[Pasted image 20240729224036.png]]

### Վճարային գործարքներ

> [!question] Ի՞նչ է վճարային քարտը։

Վճարային քարտը գործիք է, որը հնարավորություն է տալիս՝

1. ստանալու դրամական միջոցներ, օրինակ աշխատավարձ
2. բանկի բանկոմատներից կանխիկացնելու այնքան գումար, որքան անհրաժեշտ է այդ պահին
3. կատարելու անկախիկ վճարումներ
4. կատարելու և ստանալու քարտից քարտ փոխանցումներ
5. շահավետ օգտվելու նաև այլ ֆինանսական ծառայություններից, օրինակ քարտային վարկեր

> [!important]
> ՀՀ-ում վճարային քարտեր թողարկում և տրամադրում են միայն ՀՀ տարածքում գործող բանկերը։

### Վարկ

Այն ամենատարածված ֆինանսական ծառայությունն է ՀՀ-ում։

Վարկը պայմանավորվածություն է բանկի, ՎԿ-ի կամ գրավատան միջև, որի համաձայն այդ պահին ստանում եք դրամական միջոցներ/ապրանք/ծառայություն՝ հետագայում վճարելու նախապայմանով։ ՀՀ-ում վարկեր տրամադրում են բանկերը, ՎԿ-ները և գրավատները։ Բանկերը և ՎԿ-ները տրամադրում են սպառողական, գյուղատնտեսական, հիփոթեքային, բիզնես վարկեր, իսկ՝ գրավատները՝ միայն գրավադրմամբ վարկեր։

### Տարեկան փաստացի տոկոս

Անվանական տոկոս + լրացուցիչ վճարներ/վճարման հաճախականություն = ==փաստացի տոկոս==

Վարկը վերցնում են անվանական տոկոսով, բայց վերադարձնում են փաստացի տոկոսով, որը կախված է տարբեր պայմաններից։

### Արդյո՞ք դառնալ երաշխավորող

Լինելով որևէ անձի երաշխավորող, վերջինս դառնում է ակամա վարկառու։ Եթե վարկը ձևակերպած անձը կատարում է խախտումներ, ապա երաշխավորողը ձեռք է բերում վատ վարկային պատմություն, գույքի կորուստ և հետագայում վարկ ստանալու սահմանափակում։ Սակայն երաշխավորողը ունի ֆինանսական համակարգի հաշտարարին դիմելու հնարավորություն։


